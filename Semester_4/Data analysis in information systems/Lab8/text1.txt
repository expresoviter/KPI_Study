Київ – столиця України та одне з найстаріших міст Європи, засноване щонайменше 1500 років тому. Сучасне європейське місто здатне здивувати будь-кого – від любителів природної краси, архітектури та визначних пам'яток до тих, хто віддає перевагу більш насиченому та активному відпочинку.

Київ побудовано на схилах живописної річки Дніпро, що дає можливість милуватися неповторними панорамами мегаполісу. Поряд із численною кількістю сучасних хмарочосів, торгівельно-розважальних та бізнес-центрів розташовані цікаві історичні будівлі, пам'ятки мистецтва й архітектури, тихі вузькі вулички із своєю історією та неповторним шармом. Тут велика кількість зелених скверів, парків, фонтанів, музеїв, університетів, храмів, театрів, кафе, ресторанів та клубів на будь-який смак.

Як кожна столиця, Київ живе насиченим та бурхливим життям – розвивається, реконструюється, стає кращим, але одне залишається незмінним – бажання вивчати це місто та кожного разу відкривати його з іншого боку.

Києво-Печерська лавра заснована в одинадцятому столітті. Розташована на схилах Дніпра, вона є одним із найбільш впізнаваних символів столиці України. Сюди приїздять тисячі віруючих людей та паломників, також це улюблене місце для цікавих прогулянок, куди люблять завітати не лише гості Києва, але й його мешканці.

В лаврі розташована знаменита дзвіниця – одна з візитівок Києва, звідки відкривається чудова панорама на місто. На території комплексу площею 28 гектарів розміщено підземні печери із муміями монахів, багато музеїв, в тому числі музей мікромініатюр та музей «Золота скарбниця», де зберігається колекція Скіфського золота, а також безліч тематичних крамниць.

Софійський собор, заснований у 1037 році, – чудовий приклад мистецтва й архітектури часів Київської русі, що зберігся до наших днів. Тут відбувалися коронації князів, а зараз знаходяться їх усипальні, тут пройшла численна кількість офіційних та релігійних церемоній.

За правління князя Ярослава Мудрого в соборі було влаштовано першу бібліотеку на Русі, а також першу школу для хлопчиків та дівчат. Цікаво те, що внутрішнє оздоблення собору майже не змінилося з часів його заснування. Фрески, що прикрашають стіни Софійського собору, виконані в унікальній техніці, розповідають глядачам історію біблейських сюжетів, життя апостолів та зображують портрети воїнів та настоятелів церкви.

Майдан Незалежності має досить невеликі розміри, проте це – одна із найбільш жвавих точок міста. Він поєднує три головних вулиці Києва – Хрещатик, Інститутську та Героїв Небесної Сотні. Жодна значна подія не відбувається без участі Майдану Незалежності. Тут регулярно монтується сцена для проведення культурно-розважальних заходів, тут зустрічаються для прогулянок друзі, а також саме Майдан став свідком революційних подій в Україні.

В 2001 році Майдан зазнав капітального ремонту та здобув вже звичний для жителів та туристів вигляд.

На околиці селища Пирогово знаходиться унікальний Національний музей під відкритим небом площею 150 гектарів. Тут на власні очі побачите старовинні будинки, дерев‘яні церкви, млини, одяг, речі домашнього вжитку минулих століть.

Експонати, представлені в Пирогово, є справжніми, вони привезені з різних куточків країни, та завдяки їм можливо відчути все розмаїття та унікальний колорит українських земель.  Тут регулярно проводяться святкування, традиційні гуляння, також це улюблене місце для фотосесій молодят, сімейних подій та дружніх прогулянок.

Київ - дивовижне місто, в якому буквально на кожному кроці можна зустріти цікаві місця, і дізнатися багато нового. Найдовша протяжність вулиці в столиці належить Броварському проспекту. Його довжина просто феноменальна - цілих 14 кілометрів!

Ну і на противагу попередньому факту - найкоротша вулиця має довжину всього лише якихось 50 метрів, і це - розташований поруч з Арсенальної площею Інженерний провулок. У складі цієї вулички - всього-лише три будинки.

Найбільш давня вулиця столиці - Володимирська, її вік уже перевалив за тисячоліття!

Найширша київська вулиця - це, звичайно ж, Хрещатик. Щоб перейти її від одного будинку до іншого, вам доведеться подолати 75 метрів.

Найбільш вузький в місті - Георгіївський провулок, проїжджа частина якого має ширину 5 метрів.

Найстаріше київське дерево - Дуб Вільгельма Крістера. За приблизними підрахунками, його вік коливається в діапазоні між 600 і 700 роками. Точно сказати важко, адже дізнатися точний вік дерева можна тільки по річним кільцям. Ну а побачити це диво природи можна на вулиці Осиповського.

Найбільше людей живе в Деснянському районі, тут 355 000 мешканців. Ну а найменше людей живе в Печерському районі - всього 139 000. Ну а найбільший житловий масив в місті - це Троєщина, в якій проживають 240 000 людей.

Метро Києва - одне з найстаріших в Європі. Найглибша станція в ньому - «Арсенальна». Щоб потрапити на неї, потрібно буде спуститися під землю на глибину 105 метрів! Честь називатися найкрасивішою станцією належить знаменитим «Золотим воротам». Ця станція входить в топ-10 найкрасивіших у всьому світі! Найвища київська споруда розташована в старовинному районі Сирець. Це побудована ще в 1973 році телевежа, висота якої становить цілих 380 метрів!

Найвища точка столиці, по відношенню до річки Дніпро - це площа слави, розташована на висоті 200 метрів.

Ну а який найбільш популярний сувенір, який найчастіше везуть з Києва? Звичайно ж, це знаменитий київський торт! Ці ласощі почали виробляти ще в далекому 1956 році! Найменший діючий храм в місті - церква Марії Магдалини. Вона розташована за адресою вулиця Володимирська 43, в маленькому дворику, в підвалі.

Найменший ліфт в Києві вміщує всього лише одну людину, і має площу якихось пів квадратного метра. Подивитися на нього можна на вулиці Прорізній, в 11 будинку. Ліфт був побудований ще в п'ятдесятих роках минулого століття на замовлення старого чиновника, якому було дуже важко підніматися вгору по сходах.